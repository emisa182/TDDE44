Civilingenjörsprogram i medicinsk teknik, 300 hp

Pacemakers, neuroteknik, nanopartiklar och tolkning av medicinska bilder – med
kombinationen av kunskaper i matematik, fysik och teknik kan du vara med och
utveckla den medicinska tekniken som kan rädda liv och och förbättra människors
hälsa.

Teknik till nytta för människokroppen Utvecklingen inom medicinsk teknik går
rasande snabbt och ”engineering for health” blir allt viktigare. Som
civilingenjör i medicinsk teknik får du medverka i den medicinska vetenskapens
utveckling. Det är du som skapar verktygen som bearbetar data från
datortomografer, MR-kameror och biooptiska sensorer till en form som läkaren kan
tolka; som kombinerar teknik med kroppens funktioner och som utforskar nya
tillämpningsområden inom hälsa, miljö och idrott.

Anatomi, matematik, etik

För att förstå och utveckla tekniken som förbättrar människors hälsa och räddar
liv behöver du såväl matematik och fysik som kunskaper om människokroppen. Under
programmets första år skaffar du dig nödvändig grundkunskap och kompletterar
denna med kurser i systemteknik och programmering. För att kunna reflektera över
teknikens konsekvenser ges även en mindre kurs i ämnet etik. Du läser även
ekonomi och entreprenörskap för att få förståelse för hur tekniska idéer kan
förverkligas och leda fram till nya företag. Många kurser innehåller
projektarbeten där ni jobbar på ett professionellt sätt, samtidigt som ni
utvecklar smarta, kvalificerade och hållbara lösningar inom det medicintekniska
området.

Fyra masterprofiler

Under den senare delen av utbildningen fördjupar du dig genom att välja någon
följande tre masterprofiler:


Medicintekniska material (MAT)

Ger kunskaper för att analysera, identifiera och förändra material för
biomedicinska och medicintekniska tillämpningar. Fokus på hur fysik, kemi och
biologi kan utnyttjas för att förstå och förbättra biologisk funktion samt hur
moderna material kan skapa nya förutsättningar för vård och diagnostik.


Medicintekniska modeller (MOD)

Ger en god teoretisk grund om anatomiska, fysiologiska tillstånd och förlopp. Lär
dig analysera, strukturera och tillämpa generella medicintekniska
problemställningar, det vill säga ”Engineering for Health“. Passar dig som är
intresserad av tillämpad matematik, fysik, kemi, biologi och signalteori.


Medicinsk bildanalys och visualisering (BV)

Hur bilddata genereras, bearbetas och används för att maximera nyttan av
undersökningar inom hälso- och sjukvård. Ger kunskaper att strukturera, bearbeta
och lösa generella medicintekniska problem med särskilt fokus på analys och
visualisering av multidimensionella data. Passar dig som gärna letar en teoretisk
kärna i olika praktiska problem.


E-hälsa

E-hälsa är ett snabbväxande och spännande område och vi har valt att samarbeta
mellan våra olika utbildningar för bidra till att skapa bättre
hälsoförutsättningar och högre livskvalitet för alla. Genom att utveckla och
koppla samman sensorer, informationssystem, beslutsstöd och artificiell
intelligens kan vi bli delaktiga och stärkta i vårt självbestämmande över
livssituation och hälsa. Fördjupningen gör att du kan ta ut både en
civilingenjörsexamen och en masterexamen.


Samverkan mellan utbildningar

Inom området E-hälsa har vi valt att samarbeta mellan våra olika utbildningar för
bidra till att skapa bättre hälsoförutsättningar och högre livskvalitet för alla.
Genom att utveckla och koppla samman sensorer, informationssystem, beslutsstöd
och artificiell intelligens kan vi bli delaktiga och stärkta i vårt
självbestämmande över livssituation och hälsa.

Sverige ligger långt framme inom medicinsk teknik med både framstående forskning
och framgångsrika företag. Här finns en framtid som utvecklingsingenjör, teknisk
specialist, projektledare eller forskare. Bredden på utbildningen ger dig goda
möjligheter att även arbeta inom många andra tekniska områden.


Efter utbildningen

Som civilingenjör i medicinsk teknik kan du arbeta som ledande specialist och
utvecklare inom ditt område och vara med om att ta fram nya produkter och
tjänster. Utbildningen ger erfarenhet av att arbeta i olika projektformer och i
team. Du får kunskaper i och erfarenheter av hur du ska omsätta matematisk och
teknisk teori i praktiken. Du har bred såväl som djup kompetens och kan arbeta
med forskning och utveckling i näringslivet eller den offentliga sektorn. Du har
också en bra grund för att starta ett eget företag.


Arbetsområden

Som civilingenjör i medicinsk teknik har du möjlighet att arbeta på ett stort
antal positioner, till exempel som:

Produktägare, där du träffar slutanvändare för att diskutera deras krav och
önskemål på produkter och system. Du analyserar kraven och samarbetar sedan med
utvecklingsteam för att realisera önskemålen på bästa sätt

Testare, där du kontrollerar att integrationer av olika system, till exempel
journalsystem och olika webbtjänster, fungerar

Produktionsingenjör, där du utvecklar olika typer av medicintekniska eller
vårdrelaterade produkter. Du kan vara delaktig under utvecklingsfasen och se till
att produktionen flyter utan störningar eller arbeta med produktvård och bistå
support- och servicefunktioner.

Konsult, där du till exempel hjälper andra med test och verifiering av
medicinteknisk mjukvara

Medicinteknisk civilingenjör inom hälso- och sjukvård, där du exempelvis arbetar
med riskbedömning, avvikelsehantering och utbildning utifrån det medicintekniska
regelverket


Arbetsmarknad

Civilingenjörer i medicinsk teknik är efterfrågade både som specialister och
generalister, och du har möjlighet att söka jobb inom många olika arbetsområden.
Du kan därför räkna med att få ett kvalificerat jobb efter examen.